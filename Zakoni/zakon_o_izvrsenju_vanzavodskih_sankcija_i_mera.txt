  
BUDITE NA PRAV NOJ STRANI  
 online@paragraf.rs  
www.paragraf.rs  
 
Preuzeto iz elektronske pravne baze Paragraf Lex  
 
 
  
  
    
  
Ukoliko ovaj propis niste preuzeli sa Paragrafovog sajta ili niste sigurni da li je u pitanju važeća verzija propisa,  
poslednju verziju možete naći OVDE . 
ZAKON  
O IZVRŠENJU VANZAVODSKIH SANKCIJA I MERA  
("Sl. glasnik RS", br. 55/2014 i 87/2018)  
  
Glava prva  
OSNOVNE ODREDBE  
Sadržina zakona  
Član 1  
Ovim zakonom uređuje se postupak izvršenja vanzavodskih sankcija i mera izrečenih u krivičnom, prekršajnom ili drugom 
sudskom postupku, koje se izvršavaju u zajednici (u daljem tekstu: izvršenje), propisuje se svrha, sadržaj, način  izvršenja, 
položaj lica u postupku, kao i nadzor nad izvršenjem.  
Na izvršenje iz stava 1. ovog člana shodno se primenjuju odredbe Zakona o izvršenju krivičnih sankcija, ako ovim zakonom 
nije drugačije propisano.  
Svrha i sadržaj izvršenja  
Član 2  
Izvrše nja vanzavodskih sankcija i mera sprovode se radi zaštite društva od kriminaliteta izvršenjem vanzavodskih sankcija i 
mera u zajednici sa ciljem resocijalizacije i reintegracije osuđenih lica.  
Poslovi izvršenja sprovode se prilikom odlučivanja o krivičnom  gonjenju, određivanju i izvršenju mera obezbeđenja prisustva 
okrivljenog, izvršenju sankcije izrečene učiniocu kažnjivog dela, izvršenju uslovnog otpusta i pružanju podrške i pomoći posl e 
izvršene kazne zatvora.  
Poslovi izvršenja obavljaju se na osnovu o dluke javnog tužioca, suda ili na zahtev zavoda za izvršenje krivičnih sankcija.  
Poverenička služba  
Član 3  
Poslove izvršenja sprovodi organizaciona jedinica nadležna za alternativne sankcije (u daljem tekstu: Poverenička služba), u 
okviru Uprave za izvr šenje krivičnih sankcija (u daljem tekstu: Uprava).  
U okviru Povereničke službe obrazuju se povereničke kancelarije za područje teritorijalne nadležnosti jednog ili više viših 
sudova.  
Mesna nadležnost povereničke kancelarije iz stava 2. ovog člana određu je se prema mestu prebivališta, odnosno boravišta 
lica uključenog u izvršenje.  
U vršenju poslova iz svoje nadležnosti poverenička kancelarija sarađuje i razmenjuje podatke sa državnim organima, 
naučnim ustanovama, organima lokalne zajednice, udruženjima i  drugim institucijama koje su od značaja za obavljanje 
njihovih poslova.  
Poverenička kancelarija može radi obavljanja poslova iz svoje nadležnosti angažovati stručnjake, kao i druga lica, u skladu 
sa zakonom.  
Glava druga  
POLOŽAJ LICA UKLJUČENOG U IZVRŠE NJE I OVLAŠĆENJA POVERENIKA  
Položaj lica uključenog u izvršenje  
Član 4  
U postupku izvršenja jemči se poštovanje dostojanstva lica prema kojem se sprovode sankcije i mere.  
Lice prema kojem se sprovodi izvršenje ne sme biti stavljeno u neravnopravan polo žaj zbog rase, boje kože, pola, jezika, 
vere, političkih i drugih uverenja, nacionalnog ili socijalnog porekla, imovnog stanja, obrazovanja, društvenog položaja, 
seksualne orijentacije ili drugog ličnog svojstva.  
Poslovi izvršenja  
Član 5  
Poslovi izvršen ja su:  
1) praćenje izvršenja obaveza prema odluci javnog tužioca, kada se u odnosu na osumnjičenog odlaže krivično gonjenje, kao 
i sprovođenje obaveza po presudi donetoj na osnovu zaključenog sporazuma o priznanju krivičnog dela;  
2) praćenje izvršenja mere zabrane napuštanja stana (u daljem tekstu: kućni pritvor) i mere zabrane prilaženja, sastajanja il i 
komuniciranja sa određenim licem;  
3) organizacija, sprovođenje i praćenje izvršenja kazne zatvora u prostorijama u kojima osuđen i stanuje (u daljem tekstu: 
kućni zatvor);  
4) organizacija, sprovođenje i praćenje izvršenja kazne rada u javnom interesu i zaštitnog nadzora kod uslovne osude;  
5) nadzor nad uslovno otpuštenim licem i podrška da lice poštuje ograničenja koja je izrekao sud;  
6) savetovanje i pružanje podrške i pomoći licu posle izvršene kazne zatvora da izbegnu ponovno činjenje krivičnih dela;  
7) drugi poslovi koji su od značaja za obavljanje poslova izvršenja.  
Ovlašćenja Poverenika  
Član 6  
Poslove izvršenja obavlja d ržavni službenik iz povereničke kancelarije (u daljem tekstu: Poverenik).  
Poverenik je ovlašćen da prikuplja podatke o licima prema kojima se sprovodi izvršenje, da uspostavi kontakt sa porodicom, 
da izvrši uvid u službenu dokumentaciju nadležnih organa i  pravnih lica i da od njih zatraži da mu se dostave potrebni podaci.  
Poverenik ima svojstvo službenog lica i sva prava i dužnosti koja proizilaze iz tog svojstva.  
Poverenik ima službenu legitimaciju i službenu značku čiju sadržinu i izgled propisuje mini star nadležan za poslove 
pravosuđa.  
Prvi razgovor  
Član 6a  
Nakon dostavljanja pravnosnažne i izvršne odluke suda, Poverenik poziva na prvi razgovor lice prema kojem se sprovodi 
izvršenje kućnog zatvora.  
Poverenik pismeno nalaže licu iz stava 1. ovog čla na da se određenog dana javi u povereničku kancelariju na prvi razgovor, 
kako bi odredio datum započinjanja izvršenja krivične sankcije.  
Ako se lice iz stava 1. ovog člana ne javi na prvi razgovor u povereničku kancelariju u roku od tri dana od dana kada je 
trebalo da se javi, Poverenik obaveštava nadležni sud.  
U slučaju iz stava 3. ovog člana sud naređuje dovođenje, a ako se lice krije ili je u bekstvu, naređuje izdavanje poternice i  o 
tome obaveštava Poverenika.  Prava, obaveze i zaštita lica prema kojem  se sprovodi izvršenje  
Član 7  
Lice prema kojem se sprovodi izvršenje ostvarivaće svoju zdravstvenu zaštitu prema opštim propisima o zdravstvenoj zaštiti.  
Lice prema kojem se sprovodi izvršenje može promeniti mesto prebivališta ili boravišta samo uz sagl asnost organa čijom je 
odlukom određeno sprovođenje izvršenja. Molba za saglasnost za promenu prebivališta ili boravišta podnosi se preko 
povereničke kancelarije.  
Lice prema kojem se sprovodi izvršenje dužno je da nadoknadi štetu Upravi, za oštećenje ili uništenje uređaja za lociranje, 
koju prouzrokuje namerno ili krajnjom nepažnjom.  
Lice prema kojem se sprovodi izvršenje ima pravo prigovora direktoru Uprave na rad Poverenika, ako smatra da su 
postupanjem Poverenika povređena njegova prava.  
Poverenik je d užan da pismeno odgovori na navode iz prigovora u roku od tri dana od dana prijema prigovora.  
Direktor Uprave odluku o prigovoru doneće u roku od osam dana od dana prijema prigovora.  
Protiv pojedinačnih akata direktora Uprave kojima se rešava o pravima i  obavezama lica prema kojem se sprovodi izvršenje 
dozvoljena je sudska zaštita, koju u skladu sa ovim zakonom obezbeđuje sudija za izvršenje krivičnih sankcija (u daljem 
tekstu: sudija za izvršenje).  
Zaštita podataka o ličnosti lica prema kojem se sprovod i izvršenje  
Član 8  
Podaci o licu prema kojem se sprovodi izvršenje predstavljaju naročito osetljive podatke o ličnosti i njihova zaštita se vrši  u 
skladu sa zakonom koji uređuje zaštitu podataka o ličnosti.  
Svi podaci o licu uključenom u izvršenje evidentiraju se i čuvaju u  dosijeu postupanja.  
Lice uključeno u izvršenje ima pravo uvida u svoj dosije postupanja, osim u zapažanja i stručna mišljenja Poverenika i drugih  
stručnih lica, kao i podataka koji se odnose na treća lica.  
Evidencije  
Član 9  
Evidencije poslova izvršenj a vodi Poverenička služba.  
Evidencije se mogu voditi ručno i elektronski.  
U okviru evidencija vode se matične knjige i dosijei postupanja za lica prema kojima se sprovodi izvršenje.  
Evidencije iz stava 1. ovog člana sadrže podatke o ličnosti i izrečenoj  sankciji, meri ili obavezi, kao i podatke od značaja za 
njihovo izvršenje.  
U matične knjige upisuju se sledeći podaci o ličnosti: ime i prezime, ime jednog roditelja, jedinstveni matični broj građana i 
adresa prebivališta, odnosno boravišta.  
U dosije po stupanja upisuju se sledeći podaci o ličnosti: školska sprema, zanimanje, posebne potrebe, bračno stanje i podaci 
o ličnosti članova porodice lica prema kome se sprovodi izvršenje (ime i prezime članova porodice, srodstvo, adresa 
prebivališta, odnosno bora višta i broj telefona).  
Uputstvo o načinu vođenja evidencija iz stava 1. ovog člana donosi ministar nadležan za poslove pravosuđa.  
Pojedinačni program postupanja  
Član 10  
Poverenik za poslove izvršenja izrađuje pojedinačni program postupanja za svako li ce prema kojem se sprovodi izvršenje.  
Pojedinačni program postupanja izrađuje se na osnovu procene ličnosti, ličnih prilika, zdravstvenog stanja, stručnih 
kvalifikacija, procene rizika i potreba lica prema kojem se sprovodi izvršenje. Program se izrađuje u saradnji sa osuđenim 
licem.  
Pojedinačni program postupanja sadrži metode, postupke i rokove za njegovo sprovođenje, nosioce pojedinih aktivnosti i 
ostale podatke od značaja za ispunjavanje svrhe izvršenja.  
Pojedinačni program postupanja obavezno sadrži  preuzete obaveze ili mere koje je odredio nadležni organ.  
Lice prema kojem se sprovodi izvršenje upoznaće se sa sadržinom pojedinačnog programa postupanja, kao i sa 
posledicama neizvršenja obaveza, prihvati ga svojim potpisom, posle čega je obavezno izvr šavati utvrđene postupke i mere.  Glava treća  
NADZOR NAD IZVRŠENJEM OBAVEZA PREMA ODLUCI JAVNOG TUŽIOCA  
Nadzor nad izvršenjem obaveza prema odluci javnog tužioca o odlaganju krivičnog gonjenja  
Član 11  
Kada javni tužilac donese odluku o odlaganju krivič nog gonjenja, nadzor nad izvršenjem obaveza koje su određene 
osumnjičenom obavlja Poverenik.  
Dostavljanje odluke javnog tužilaštva  
Član 12  
Javni tužilac dostavlja odluku o odlaganju krivičnog gonjenja sa podacima o ličnosti osumnjičenog nadležnoj povere ničkoj 
kancelariji u roku od tri dana od dana donošenja odluke.  
Postupanje Poverenika  
Član 13  
Poverenik je dužan da odmah po prijemu odluke preduzme potrebne radnje za njeno izvršenje.  
Kada je to potrebno, i prema vrsti obaveze, Poverenik pribavlja potrebne podatke od porodice osumnjičenog, policije, 
ustanova zdravstvene i socijalne zaštite, poslo davca i drugih ustanova, organizacija i udruženja.  
Poverenik ima pravo neposrednog proveravanja izvršenja obaveza.  
Izvršavanje obaveza  
Član 14  
Osumnjičeni prema kojem se sprovodi izvršenje, dužan je da ispuni obaveze u roku i na način određenim odlukom  javnog 
tužioca.  
Ako je osumnjičeni opravdano sprečen da ispuni obaveze iz stava 1. ovog člana, dužan je da o tome obavesti Poverenika 
bez odlaganja.  
Nadzor nad sprovođenjem obaveza  
Član 15  
Poverenik nadzire izvršenje obaveza i obaveštava nadležnog jav nog tužioca o sprovedenom nadzoru.  
Ako osumnjičeni ne ispunjava obaveze koje su mu određene, kao i u slučaju iz člana 14. stava 2. ovog zakona, Poverenik će 
o tome obavestiti javnog tužioca i Povereničku službu, uz navođenje razloga.  
Izveštavanje  
Član 1 6  
Poverenik, prema potrebi, dostaviće izveštaj o okolnostima koje bitno utiču na izvršenje obaveza.  
Kada osumnjičeni ispuni obaveze Poverenik o tome, bez odlaganja, obaveštava nadležnog javnog tužioca i Povereničku 
službu.  
Glava četvrta  
IZVRŠENJE VANZA VODSKIH SANKCIJA I MERA KOJE JE ODREDIO SUD  
Nadzor nad izvršenjem mere kućnog pritvora  
Član 17  
Kada sud prema okrivljenom odredi primenu mere kućnog pritvora kontrolu poštovanja ograničenja koja su okrivljenom 
određena odlukom suda obavlja Poverenička s lužba preko Poverenika.  
Sud će u svojoj odluci naznačiti da li se mera kućnog pritvora izvršava sa ili bez primene elektronskog nadzora.  
Sud odmah dostavlja odluku o primeni mere kućnog pritvora Povereničkoj službi.  Ako sud donese odluku da se mera kućn og pritvora izvršava uz primenu elektronskog nadzora, oprema za elektronski 
nadzor aktivira se odmah posle dostavljanja odluke iz stava 3. ovog člana.  
Uređaj za lociranje okrivljenog (odašiljač sa pratećom opremom), koji je neškodljiv po zdravlje, postavl ja stručno lice, koje pri 
tome daje potrebno uputstvo okrivljenom o načinu rada uređaja. Poverenička služba upravlja i uređajem kojim se daljinski 
prati kretanje okrivljenog i njegov položaj u prostoru.  
Prilikom kontrole sprovođenja mere iz stava 1. ovog člana Poverenik sarađuje sa policijom ili drugim nadležnim državnim 
organom.  
Pravo na boravak van prostorija  
Član 17a  
Okrivljeni prema kome se primenjuje mera kućnog pritvora ima pravo na boravak van prostorija u kojima se primenjuje mera 
u trajanju od najviše jedan čas dnevno u periodu od 7 do 17 časova.  
Ako se utvrdi zloupotreba prava iz stava 1. ovog člana sud će, na obrazloženi predlog Poverenika, doneti odluku o 
oduzimanju tog prava.  
Protiv odluke iz stava 2. ovog člana okrivljeni može izjaviti žalbu u roku od tri dana od dana dostavljanja vanraspravnom već u 
istog suda.  
Žalba iz stava 3. ovog člana ne zadržava izvr šenje odluke.  
Obaveze Poverenika  
Član 18  
O kršenju ograničenja koje je sud okrivljenom odredio Poverenik bez odlaganja obaveštava sud, policiju i Povereničku 
službu.  
Poverenik obaveštava sud i o drugim okolnostima od značaja za primenu elektronskog nadz ora.  
Nadzor nad izvršenjem mere zabrane prilaženja, sastajanja ili komuniciranja sa određenim licem, 
odnosno druge mere određene odlukom suda  
Član 19  
Kada sud donese odluku kojom je okrivljenom izrečena zabrana prilaženja, sastajanja ili komuniciranja s a određenim licem, 
odnosno druge mere određene odlukom suda, sa obavezom javljanja okrivljenog Povereniku, odluku dostavlja Povereničkoj 
službi.  
Poverenik je dužan da u roku od tri dana od dana prijema odluke izradi program postupanja sa kojim upoznaje ok rivljenog.  
Poverenik odmah obaveštava sud, policiju i Povereničku službu o kršenju obaveze javljanja.  
Izvršenje kazne kućnog zatvora  
Član 20  
Pre donošenja odluke o izvršenju kazne kućnog zatvora sa primenom elektronskog nadzora, sud će utvrditi da li p ostoje 
tehničke i druge mogućnosti za izvršenje ove kazne.  
Ako nije u mogućnosti da utvrdi uslove iz stava 1. ovog člana, sud će od Povereničke službe zatražiti izveštaj o postojanju 
tehničkih i drugih mogućnosti od značaja za izvršenje ove kazne.  
Posle dobijanja izveštaja sud će u svojoj odluci naznačiti da li će se kazna kućnog zatvora izvršavati sa ili bez primene 
elektronskog nadzora.  
Ako sud nije naznačio u presudi da li će se kazna izvršavati sa ili bez primene elektronskog nadzora, sud je dužan da  se bez 
odlaganja izjasni o načinu izvršenja kazne.  
Praćenje izvršenja kazne kućnog zatvora  
Član 21  
Pravnosnažnu i izvršnu odluku o kućnom zatvoru sud dostavlja Povereničkoj službi.  
Poverenik utvrđuje program postupanja i prati izvršenje kazne iz stava  1. ovog člana.  
Izvršenje kazne kućnog zatvora sa primenom mere elektronskog nadzora  Član 22  
Kada sud odredi da se izvršenje kazne kućnog zatvora sprovodi sa primenom mere elektronskog nadzora, primenu sprovodi 
Poverenička služba, u saradnji sa policijo m.  
Postavljanje uređaja za lociranje osuđenog (odašiljač sa pratećom opremom) obavlja se na način predviđen odredbama 
člana 17. st. 4. do 6. ovog zakona.  
Prava i obaveze osuđenog  
Član 23  
Osuđeni kome je određen kućni zatvor ne sme napuštati prostorije u kojima stanuje, osim u slučajevima predviđenim ovim 
zakonom.  
Osuđeni iz stava 1. ovog člana ima pravo na boravak van prostorija u kojima stanuje u trajanju od najviše dva časa dnevno u 
periodu od 7 do 17 časova.  
Direktor Uprave, na obrazloženi predlog Poverenika, doneće odluku o oduzimanju prava iz stava 2. ovog člana ako se utvrdi 
da je došlo do zloupotrebe tog prava.  
Protiv odluke direktora Uprave iz stava 3. ovog člana osuđeni može izj aviti žalbu u roku od tri dana od dana dostavljanja 
sudiji za izvršenje.  
Žalba iz stava 4. ovog člana ne zadržava izvršenje odluke.  
Osuđeni može napustiti prostorije u kojima stanuje na poziv suda ili drugog državnog organa. Poverenik poziv dostavlja 
Povereničkoj službi, a vreme koje je osuđeni proveo van prostorija u kojima stanuje evidentira se u listi praćenja i u dosijeu 
koji se vodi u Povereničkoj službi u elektronskoj formi.  
Posebni razlozi za napuštanje prostorije  
Član 24  
Odlukom direktora Uprave  osuđeni može napustiti prostorije u kojima stanuje u sledećim slučajevima:  
1) zbog pružanja nužne medicinske pomoći osuđenom ili članu njegovog porodičnog domaćinstva, ako je za pružanje 
medicinske pomoći neophodno napuštanje prostorija;  
2) radi odlaska  na posao, ako krivično delo za koje je osuđen nije u vezi sa radom;  
3) radi pohađanja nastave tokom redovnog školovanja;  
4) (brisana)  
5) zbog odlaska na polaganje ispita;  
6) zbog teške, akutne ili hronične bolesti, radi odlaska na redovne zdravstvene p reglede ili stacionarnog lečenja;  
7) zbog svog venčanja ili venčanja krvnog srodnika do drugog stepena srodstva;  
8) zbog smrti bliskog srodnika;  
9) zbog obaveze staranja prema članovima uže porodice predviđene zakonom, u slučaju da tu obavezu ne može da  obavlja 
drugo lice;  
10) zbog sezonskih poljoprivrednih radova, ako se osuđeni bavi poljoprivredom kao stalnom delatnošću;  
11) zbog drugih naročito opravdanih razloga za koje osuđeni može podneti obrazloženu molbu.  
Odluku o dozvoli napuštanja prostorija  u kojima osuđeni stanuje, u slučajevima iz stava 1. ovog člana, donosi direktor 
Uprave, na molbu osuđenog.  
Osuđeni podnosi molbu preko Poverenika koji je sa mišljenjem o osnovanosti dostavlja Povereničkoj službi.  
Sa odlukom o dozvoli napuštanja prostori ja u kojima osuđeni stanuje upoznaje se sud i mesno nadležna policijska uprava.  
Prekid izvršenja kazne kućnog zatvora  
Član 25  
Ako je osuđenom dozvoljen boravak van prostorija u kojima stanuje iz razloga propisanim u članu 24. stav 1. tačka 6) ovog 
zakon a, a na stacionarnom ili banjskom lečenju se nalazi duže od 15 dana prekida mu se izvršenje kazne, dok traje lečenje.  
Odluku o prekidu kazne donosi direktor Uprave.  Direktor Uprave opoziva odluku o prekidu izvršenja kazne ako naknadno utvrdi da nisu postojali ili su prestali razlozi zbog 
kojih je prekid odobrio ili osuđeni prekid koristi protivno odobrenoj svrsi.  
Protiv odluke kojom se opoziva prekid izvršenja kazne,  osuđeni može izjaviti žalbu sudiji za izvršenje, u roku od tri dana od 
dana prijema odluke.  
Žalba iz stava 4. ovog člana ne odlaže izvršenje odluke.  
Postupak u slučaju hitne medicinske intervencije  
Član 26  
U slučaju da osuđeni nije u mogućnosti da una pred podnese molbu, zbog potrebe pružanja hitne medicinske pomoći 
osuđenom ili članu njegovog porodičnog domaćinstva, osuđeni može napustiti prostorije u kojima stanuje.  
O napuštanju prostorija iz stava 1. ovog člana osuđeni ili član njegovog porodičnog d omaćinstva u najkraćem mogućem roku 
telefonom ili na drugi način obaveštava Poverenika i dostavlja mu izveštaj zdravstvene ustanove o zdravstvenom stanju 
osuđenog, odnosno člana njegovog porodičnog domaćinstva.  
U slučaju iz stava 1. ovog člana, Poverenik odmah obaveštava rukovodioca Povereničke službe.  
Po pribavljenom izveštaju zdravstvene ustanove, ako je osuđeni zadržan na daljem lečenju, a na predlog rukovodioca 
Povereničke službe, direktor Uprave u najkraćem roku donosi odluku o dozvoli napuštanja pro storija u kojima osuđeni 
stanuje.  
Opoziv odluke o dozvoli napuštanja prostorije  
Član 27  
Direktor Uprave opoziva odluku o dozvoli napuštanja prostorija u kojima osuđeni stanuje, ako:  
1) više ne postoje okolnosti iz člana 24. stav 1. ovog zakona;  
2) se naknadno utvrdi da su podaci navedeni u molbi osuđenog, na osnovu kojih je doneta odluka o dozvoli napuštanja 
prostorija u kojima osuđeni stanuje, neistiniti;  
3) osuđeni zloupotrebljava dozvolu napuštanja prostorije.  
Protiv odluke kojom se opoziva dozvol a za napuštanje prostorija u kojima osuđeni stanuje, osuđeni može izjaviti žalbu sudiji 
za izvršenje, u roku od tri dana od dana prijema odluke.  
Žalba iz stava 2. ovog člana ne odlaže izvršenje odluke.  
Obaveštavanje o kršenju obaveza osuđenog  
Član 28  
Poverenik preko Povereničke službe obaveštava sud o kršenju obaveza osuđenog, odnosno o okolnostima koje 
onemogućavaju izvršenje kazne.  
Samovoljno napuštanje prostorija  
Član 29  
U slučaju da osuđeni samovoljno napusti prostorije u kojima stanuje jednom u trajanju preko šest časova ili dva puta u 
trajanju do šest časova Poverenička služba o tome, bez odlaganja, obaveštava sud koji je doneo prvostepenu presudu.  
Po prijemu obavešten ja iz stava 1. ovog člana sudija pojedinac suda koji je doneo prvostepenu presudu bez odlaganja, a 
najkasnije u roku od 24 časa, doneće rešenje da osuđeni ostatak kazne zatvora izdrži u zavodu za izvršenje kazne zatvora i 
naređuje izdavanje poternice.  
Naredba za izdavanje poternice dostavlja se organima policije radi izvršenja.  
Vreme provedeno u bekstvu ne uračunava se u vreme izvršenja kazne.  
Postupanje Poverenika  
Član 30  
U postupku izvršenja kazne kućnog zatvora Poverenik može bez prethodne najave da proverava da li se osuđeni nalazi u 
prostorijama u kojima stanuje ili drugom mestu koje je predviđeno programom postupanja.  
Provere iz stava 1. ovog člana obavljaju se poseto m osuđenom u prostorijama u kojima stanuje, odnosno mestu gde radi i 
razgovorima sa članovima njegovog porodičnog domaćinstva i poslodavcem.  Provera putem telefonskog razgovora obavlja se na taj način što Poverenik poziva fiksni telefonski broj vlasnika p rostorija u 
kojima osuđeni stanuje i razgovara sa osuđenim, kao i sa članovima njegovog porodičnog domaćinstva.  
Obaveštavanje  
Član 31  
Po izvršenoj kazni kućnog zatvora Poverenik obaveštava sud i policiju preko Povereničke službe.  
Izvršenje kazne kućnog  zatvora bez mera elektronskog nadzora  
Član 32  
Na način izvršenja kazne kućnog zatvora bez primene mera elektronskog nadzora, shodno se primenjuju odredbe ovog 
zakona kojima se uređuje izvršenje kazne kućnog zatvora sa primenom mere elektronskog nadzora.   
Prevremeno otpuštanje  
Član 33  
Direktor Uprave može prevremeno otpustiti osuđenog sa izdržavanja kazne najviše tri meseca do isteka kazne, ako je 
izdržao devet desetina kazne, zbog dobrog vladanja osuđenog i postignutih rezultata u programu postupanja, na predlog 
rukovodioca Povereničke službe.  
Predlog iz stava 1. ovog člana podnosi se na osnovu mišljenja Poverenika.  
Izvršenje uslovne osude sa zaštitnim nadzorom  
Član 34  
Sud koji je odlučivao u prvom stepenu dužan je da izvršnu odluku, s podacima o li čnosti osuđenog lica pribavljenim tokom 
krivičnog postupka, dostavi nadležnoj povereničkoj kancelariji u roku od tri dana od dana kada je odluka postala izvršna.  
Dužnosti i prava Poverenika i osuđenog lica  
Član 35  
Poverenik je dužan da odmah, po prijemu  odluke, preduzme potrebne radnje za njeno izvršenje i da po potrebi uspostavi 
saradnju sa porodicom osuđenog, policijom, ustanovama zdravstvene i socijalne zaštite, poslodavcem i drugim ustanovama, 
organizacijama i udruženjima.  
Poverenik je dužan da u ro ku od 15 dana od dana prijema odluke izradi program izvršenja zaštitnog nadzora.  
Poverenik upoznaje osuđenog sa programom i sa posledicama neizvršenja obaveza.  
Program iz stava 2. ovog člana Poverenik dostavlja nadležnom sudu i odgovarajućem organu, usta novi, organizaciji, 
odnosno poslodavcu iz stava 1. ovog člana.  
Na program iz stava 2. ovog člana osuđeno lice ima pravo na prigovor nadležnom sudu u roku od tri dana od dana 
upoznavanja sa programom.  
Praćenje izvršenja i obaveštavanje  
Član 36  
Poverenik  će odmah obavestiti sud i Povereničku službu o početku i završetku zaštitnog nadzora u vezi sa izvršenjem 
uslovne osude.  
U slučaju da izvršenje zaštitnog nadzora ne otpočne u roku od 30 dana posle prijema izvršne odluke ili osuđeni ne prihvati 
izvršenje zaštitnog nadzora, Poverenik je dužan da odmah o tome obavesti sud koji je odredio zaštitni nadzor.  
Ako osuđeni tokom sprovođenja programa ne ispunjava obaveze koje su mu određene, Poverenik će o tome obavestiti sud i 
Povereničku službu, uz navođenje razloga.  
Poverenik će dostaviti sudu i Povereničkoj službi izveštaj o okolnostima koje bitno utiču na sp rovođenje programa.  
Predlog za izmenu obaveza ili ukidanje zaštitnog nadzora  
Član 37  
Na osnovu ostvarenog uspeha u izvršenju zaštitnog nadzora Poverenik će u izveštaju predložiti sudu da zameni ili ukine 
pojedine obaveze osuđenog.  Ako na osnovu ostvare nih pozitivnih rezultata smatra da je u potpunosti ispunjena svrha zaštitnog nadzora, Poverenik će u 
izveštaju predložiti sudu da se osuđenom ukine zaštitni nadzor pre isteka roka proveravanja.  
Izvršenje kazne rada u javnom interesu  
Član 38  
Sud koji je odlučivao u prvom stepenu dužan je da izvršnu odluku, s podacima o ličnosti osuđenog lica pribavljenim tokom 
krivičnog postupka, dostavi Povereničkoj kancelariji u roku od tri dana od dana kada je odluka postala izvršna.  
Zaključenje ugovora o izvršenju ka zne rada u javnom interesu  
Član 39  
Rad u javnom interesu ne sme ugrožavati zdravlje i bezbednost osuđenog i obavlja se kod pravnog lica koje se bavi 
poslovima od javnog interesa, a naročito humanitarnim, zdravstvenim, ekološkim ili komunalnim delatnostim a.  
Uprava zaključuje ugovor o saradnji sa pravnim licem iz stava 1. ovog člana o obavljanju rada u javnom interesu kojim se 
određuju međusobni odnosi Uprave, poslodavca i osuđenih u vezi sa obavljanjem rada u javnom interesu.  
Poverenička služba vodi evid enciju o zaključenim ugovorima iz stava 2. ovog člana.  
Rukovodilac Povereničke službe ili lice koje on ovlasti, donosi odluku o upućivanju osuđenog na rad u javnom interesu kod 
određenog poslodavca, koju dostavlja osuđenom i poslodavcu.  
Izbor poslodavca,  vrstu posla i program rada određuje Poverenik.  
Uprava osigurava osuđene za slučaj povrede na radu.  
Praćenje izvršenja i obaveštavanje  
Član 40  
Poverenik će obavestiti sud i Povereničku službu o početku i završetku izvršenja kazne rada u javnom interesu .  
Poverenik će sudu i Povereničkoj službi dostaviti izveštaj o okolnostima koje bitno utiču na realizaciju programa.  
Obaveze i prava osuđenog  
Član 41  
Osuđeni je dužan da obavi rad u predviđenom roku i na način određen programom.  
Ako je osuđeni opravda no sprečen da ispuni programom predviđene obaveze, dužan je da o tome obavesti Poverenika i 
poslodavca najkasnije u roku od 24 časa od nastanka razloga sprečenosti.  
Osuđeni ima pravo da kontaktira Poverenika na dogovoren način.  
Predlog za umanjenje traja nja kazne rada u javnom interesu  
Član 42  
Ako Poverenik utvrdi da osuđeni ispunjava sve svoje obaveze vezane za rad u javnom interesu, blagovremeno će pismeno 
predložiti sudu da trajanje kazne rada u javnom interesu umanji za jednu četvrtinu, u skladu sa odredbama Krivičnog 
zakonika.  
Postupanje P overenika u slučaju zanemarivanja radne obaveze  
Član 43  
Ako Poverenik na osnovu obaveštenja predstavnika poslodavca ustanovi da osuđeni tokom sprovođenja programa grubo 
zanemaruje svoje radne obaveze, obaviće razgovor sa osuđenim, dati mu potrebne savete  i upozoriti ga na posledice takvog 
njegovog postupanja.  
Ako osuđeni i posle upozorenja nastavi da grubo zanemaruje svoje radne obaveze, Poverenik će o tome izvestiti sud i 
Povereničku službu, uz navođenje činjenica, okolnosti i razloga.  
Glava peta  
NADZ OR NAD IZVRŠENJEM MERA ODREĐENIH UZ USLOVNI OTPUST  
Izvršenje uslovnog otpusta  Član 44  
Nadzor nad uslovno otpuštenim licem obavlja Poverenička služba ako je u odluci o uslovnom otpustu sud odredio da je 
osuđeni dužan da ispuni jednu od sledećih obaveza:  
1) javljanje organu nadležnom za izvršenje zaštitnog nadzora;  
2) osposobljavanje učinioca za određeno zanimanje;  
3) prihvatanje zaposlenja koje odgovara sposobnostima učinioca;  
4) uzdržavanje od posećivanja određenih mesta, lokala ili priredbi, ako to može biti prilika ili podsticaj za ponovno vršenje 
krivičnih dela;  
5) blagovremeno obaveštavanje o promeni mesta boravka, adrese ili radnog mesta;  
6) uzdržavanje od upotrebe droga ili alkoholnih pića;  
7) posećivanje određenih profesionalnih i drugih sav etovališta ili ustanova, i postupanje po njihovim uputstvima;  
8) ispunjenje drugih obaveza koje su predviđene krivičnopravnim odredbama.  
Sud koji je doneo odluku o uslovnom otpustu kojom određuje ispunjenje jedne ili više obaveza iz stava 1. ovog člana, dužan 
je da izvršnu odluku bez odlaganja dostavi Povereničkoj službi.  
Nadzor nad sprovođenjem obaveza  
Član 45  
Nadzor nad uslovno otpuštenim licem sprovodi Poverenik, koji utvrđuje i prati program izvršenja uslovnog otpusta.  
Primena elektronskog nadzora   
Član 46  
U slučaju da je sud doneo odluku o uslovnom otpustu kojom je odredio da je osuđeni dužan da ispuni obaveze predviđene 
krivičnopravnim odredbama uz primenu elektronskog nadzora, elektronski nadzor ne može trajati duže od jedne godine, niti 
duže o d trajanja uslovnog otpusta.  
Na primenu elektronskog nadzora iz stava 1. ovog člana, shodno se primenjuju odredbe ovog zakona kojima se uređuje 
izvršenje kazne zatvora bez napuštanja prostorija u kojima osuđeni stanuje sa elektronskim nadzorom.  
Dužnosti i prava Poverenika i osuđenog lica  
Član 47  
Osuđeni je dužan da se odmah po puštanju na uslovni otpust javi nadležnoj Povereničkoj kancelariji.  
Poverenik je dužan da odmah po prijemu odluke uspostavi kontakt sa službom tretmana u zavodu, preduzme potrebne 
radnje za njeno izvršenje i da po potrebi uspostavi saradnju sa porodicom osuđenog, policijom, ustanovama zdravstvene i 
socijalne zaštite, poslo davcem i drugim ustanovama, organizacijama i udruženjima.  
Poverenik je dužan da u roku od osam dana od dana prijema odluke donese program, uzimajući u obzir utvrđeni program 
pripreme za otpust zavoda u kome je osuđeni izdržavao kaznu zatvora.  
Poverenik u poznaje osuđenog sa programom iz stava 3. ovog člana, kao i sa posledicama neizvršenja obaveza.  
Program iz stava 3. ovog člana Poverenik dostavlja sudu koji je doneo odluku o uslovnom otpustu i odgovarajućem organu, 
ustanovi, organizaciji.  
Javljanje nadl ežnom organu  
Član 48  
U cilju uspešnog sprovođenja programa izvršenja obaveza osuđeni mora da se javlja Povereniku u vreme, na način i na 
mestu koje Poverenik odredi.  
Osposobljavanje osuđenog za zanimanje  
Član 49  
Osuđeni je dužan da ispunjava obaveze r edovnog ili vanrednog školovanja ili druge utvrđene oblike stručnog 
osposobljavanja ili sticanja veština.  
Prihvatanje odgovarajućeg zaposlenja  Član 50  
Osuđeni u saradnji sa Poverenikom i Nacionalnom službom za zapošljavanje aktivno učestvuje u pronalaže nju 
odgovarajućeg zaposlenja prema ponuđenim poslovima na tržištu rada.  
Uzdržavanje od posećivanja određenih mesta  
Član 51  
Osuđeni je dužan da se pridržava zabrane posećivanja određenih mesta koja mogu biti prilika ili podsticaj za ponovno 
vršenje krivi čnih dela.  
Obaveštavanje o promeni mesta boravka i radnog mesta  
Član 52  
Osuđeni je dužan da u roku od tri dana obavesti Poverenika o promeni mesta boravka, adresi ili promeni radnog mesta, ako 
to ne učini smatraće se da nije ispunio obavezu iz odluke o uslovnom otpustu.  
Uzdržavanje od upotrebe droga i alkohola  
Član 53  
Osuđeni je dužan da se uzdržava od upotrebe droge, alkohola i drugih psihoaktivnih supstanci.  
Ako Poverenik osnovano sumnja da se osuđeni ne pridržava obaveze iz stava 1. ovog člana, a na osnovu neposrednog 
uvida ili informacija dobijenih od porodice ili drugih lica bliskih osuđenom, ovlašćen je da obavi odgovarajuće testiranje na  
prisustvo psihoaktivnih supstanci.  
Ako Poverenik na osnovu rezultata testa utvrdi da se osuđeni ne pridržav a obaveze iz stava 1. ovog člana, ili ako osuđeni 
odbije testiranje smatraće se da nije ispunio obavezu iz odluke o uslovnom otpustu.  
Posećivanje savetovališta  
Član 54  
Osuđeni je dužan da se uključi u tretman u odgovarajućem savetovalištu ili ustanovi, u skladu sa programom izvršenja 
obaveza.  
Dužnost obaveštavanja suda  
Član 55  
Poverenik je dužan da nakon isteka uslovnog otpusta obavesti nadležni sud o ispunjenosti obaveza.  
Ako krivicom osuđenog izvršenje obaveza ne otpočne u roku od 15 dana od dana izrade programa ili osuđeni ne ispunjava 
obaveze koje su mu određene, odnosno is punjava ih delimično, Poverenik je dužan da odmah o tome obavesti nadležni sud.  
U slučaju iz stava 2. ovog člana nadležni sud će u roku od osam dana doneti odluku o opozivu uslovnog otpusta ili obavestiti 
Poverenika i osuđenog o nastavku izvršenja uslovno g otpusta.  
Glava šesta  
PRUŽANJE POMOĆI LICU POSLE IZVRŠENE KAZNE ZATVORA  
Uslovi za izradu programa pomoći  
Član 56  
Ako služba za tretman proceni da postoji potreba za pružanjem pomoći osuđenom nakon izvršene kazne zatvora, ili osuđeni 
sam zatraži pomoć , Poverenik će najkasnije u roku od mesec dana pre otpusta započeti izradu programa pomoći.  
Prilikom izrade programa pomoći Poverenik sarađuje sa službom za tretman i osuđenim.  
Program pomoći  
Član 57  
Program pomoći je skup mera i postupaka koje lice po sle izvršene kazne zatvora dobrovoljno prihvata, a koji se primenjuje u 
cilju uključivanja u život na slobodi. Program pomoći se sastoji od:  
1) pružanja pomoći prilikom pronalaženja smeštaja i ishrane;  2) pružanje pomoći u ostvarivanju prava na zdravstve nu i socijalnu zaštitu;  
3) davanja saveta u cilju usklađivanja porodičnih odnosa;  
4) pružanja podrške i pomoći prilikom pronalaženja zaposlenja, odnosno dovršavanja školovanja ili stručnog 
osposobljavanja;  
5) uspostavljanja saradnje sa nadležnim centrom  za socijalni rad u cilju davanja novčane podrške za podmirivanje najnužnijih 
potreba;  
6) pružanje podrške i pomoći u uzdržavanju od upotrebe opojnih droga i alkohola;  
7) pružanje drugih oblika pomoći i podrške.  
Na izradu programa pomoći shodno se prime njuju odredbe člana 10. ovog zakona.  
Program se obustavlja, ako lice prema kojem se program pomoći sprovodi ne sarađuje.  
Glava sedma  
PRIMENA POSEBNIH MERA ZA SPREČAVANJE VRŠENJA KRIVIČNIH DELA 
PROTIV POLNE SLOBODE PREMA MALOLETNIM LICIMA  
Obavezno javlj anje povereničkoj kancelariji  
Član 58  
Učinilac krivičnog dela iz člana 3. Zakona o posebnim merama za sprečavanje vršenja krivičnih dela protiv polne slobode 
prema maloletnim licima ("Službeni glasnik RS", broj 32/13, (u daljem tekstu: učinilac)) dužan j e da se lično javi nadležnom 
Povereniku u roku od tri dana od dana izvršenja krivične sankcije koja mu je izrečena.  
Postupanje Poverenika  
Član 59  
Poverenik je dužan da u roku od tri dana od dana javljanja učinioca otpočne pripreme za izvršenje mera iz člana 7. Zakona o 
posebnim merama za sprečavanje vršenja krivičnih dela protiv polne slobode prema maloletnim licima i da uspostavi 
saradnju sa polici jom, profesionalnim savetovalištima i ustanovama, bitnim za sprovođenje programa izvršenja posebnih 
mera.  
Poverenik je dužan da u roku od osam dana od dana javljanja učinioca izradi program izvršenja posebnih mera i da upozna 
učinioca sa programom i sa po sledicama neizvršenja obaveza.  
Program iz stava 2. ovog člana Poverenik dostavlja sudu koji je doneo odluku, kao i policiji, savetovalištu i ustanovi iz sta va 
1. ovog člana.  
Obaveštavanje suda  
Član 60  
Na zahtev nadležnog suda, Poverenik u roku od tri d ana dostavlja izveštaj o sprovođenju programa izvršenja posebnih mera.  
U slučaju neizvršenja posebnih mera od strane učinioca, Poverenik je dužan da o tome obavesti sud.  
Propis o izvršenju vanzavodskih sankcija i mera  
Član 61  
Organizaciju i rad Poveren ika, izvršenje vanzavodskih sankcija i mera izrečenih u krivičnom, prekršajnom postupku ili 
drugom sudskom postupku koje se izvršavaju u zajednici uređuje ministar nadležan za poslove pravosuđa.  
Glava osma  
NADZOR NAD IZVRŠENJEM VANZAVODSKIH SANKCIJA I ME RA  
Stručni nadzor  
Član 62  
Stručni nadzor nad izvršenjem vanzavodskih sankcija i mera obavljaju ovlašćena lica u sastavu Uprave.  
Ovlašćeno lice iz stava 1. ovog člana može naložiti mere i odrediti rokove za otklanjanje uočenih nedostataka.  
O obavljenom  nadzoru sastavlja se zapisnik koji može sadržati i predlog mera za poboljšanje rada.  Zapisnik o izvršenom nadzoru dostavlja se rukovodiocu Povereničke službe i direktoru Uprave.  
Propis o vršenju nadzora  
Član 63  
Propis o načinu vršenja nadzora nad izvr šenjem vanzavodskih sankcija i mera donosi ministar nadležan za pravosuđe.  
Glava deveta  
ZAVRŠNE ODREDBE  
Rok za donošenje propisa za sprovođenje zakona  
Član 64  
Propisi iz čl. 61. i 63. ovog zakona, doneće se u roku od šest meseci od dana stupanja na sn agu ovog zakona.  
Do donošenja propisa iz stava 1. ovog zakona primenjuju se propisi doneti prema odredbama Zakona o izvršenju krivičnih 
sankcija ("Službeni glasnik RS", br. 85/05, 72/09 i 31/11), ako nisu u suprotnosti sa ovim zakonom.  
Stupanje zakona na snagu  
Član 65  
Ovaj zakon stupa na snagu osmog dana od dana objavljivanja u "Službenom glasniku Republike Srbije", a primenjuje se po 
isteku tri meseca od dana stupanja na snagu.  
  
Samostalni član Zakona o izmenama i dopunama  
Zakona o izvršenju vanzavodskih sankcija i m era  
("Sl. glasnik RS", br. 87/2018)  
Član 8  
Ovaj zakon stupa na snagu osmog dana od dana objavljivanja u "Službenom glasniku Republike Srbije".  
 